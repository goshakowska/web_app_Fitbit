# Cel projektu

Celem projektu jest zaprojektowanie i stworzenie systemu zarządzania siecią siłowni. System posiada czterech aktorów: klient, trener personalny, portier i menedżer. Każdy z nich będzie miał dostęp do swojego interfejsu aplikacji webowej z podstawowymi funkcjonalnościami niezbędnymi dla danej roli. Zadaniem systemu będzie usprawnienie działania obiektów oraz ułatwienie dostępu do statystyk i danych. Klient może wykupić wstęp na siłownię oraz sesje treningowe i sprawdzać terminy swoich zajęć, a także kontrolować statystyki z ćwiczeń. Trener widzi w kalendarzu wszystkie sesje treningowe, które zostały u niego zamówione oraz może układać swoim podopiecznym indywidualne plany treningowe. Portier ma dostęp do karnetów i zajęć klienta, co umożliwia mu szybkie skontrolowanie go na wejściu i przydzielenie szafki. Menedżer z kolei ma łatwy dostęp do wszelkiego rodzaju statystyk.
